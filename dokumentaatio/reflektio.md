# Reflektio

Työtä aloittaessa edessä oleva työmäärä tuntui lähes ylitsepääsemättömän suurelta. Kohtasin ongelmia aikatauluttamisen kanssa; alunperin tarkoituksenani oli saada työ valmiiksi jo kesän aikana. Ajanpuutteen vuoksi työn tekeminen venyi ja jouduin pitämään pitkiäkin taukoja. Tämän vuoksi työhön palaaminen oli aina haastavaa, sillä työhön uudestaan tutustuminen vei aina jonkin aikaa. Työaikakirjanpidon pitäminen motivoi suuresti ja loppua kohden tuntui aina vain kivemmalta seurata, mitä kaikkea työtä rakentaessa onkaan tullut väkerrettyä. Kurssimateriaali oli etenkin alkuvaiheessa suurena apuna ja Googlea tuli käytettyä hyvin paljon. Onnekseni netistä löytyi mukavasti muutakin materiaalia työn rakentamisen tueksi.

Blogisovellus-idea tuntui minulle omalta ja olen erittäin tyytyväinen työni visuaaliseen ilmeeseen. Työn tekeminen oli suurimmilta osin hauskaa ja opin paljon uutta. Tietysti harmistusta aiheuttivat bugit, jotka eivät millään meinanneet ratketa ja lopulliseenkin työhön yksi sellainen jäi. Olen kuitenkin ylittänyt omat tavoitteeni reilusti ja voin hyvillä mielin jättää työn GitHubiin merkkinä omasta osaamisestani.

Suuret kiitokset kurssin järjestäjille!

### Toteuttamatta jääneet ideat / muut korjausehdotukset:
- Käyttäjäkuvakkeet
- Kuvien lisääminen blogeihin
- Kategorialistauksen linkit / kategoriaan kuuluvien blogien listaus
- Kommenttien tykkääminen (hajosi työn loppumetreillä, enkä saanut korjattua)
- Redirect-ongelmat (juuri lisätyn blogin tiedot eivät näy ennen sivun päivittämistä)
- Koodin laatu melko purkkaa